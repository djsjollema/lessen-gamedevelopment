## Lineaire combinaties, span, and basis vectoren

Bekijk eerst deze aflevering van de essence of Lineair Algebra
<a href="https://youtu.be/k7RM-ot2NWY?feature=shared" target="_blank">Linear combinations, span, and basis vectors | Chapter 2, Essence of linear algebra</a>

Om deze aflevering uit te werken, gaan we in Unity onze eigen Ray tekenen met behulp van een vectorvergelijking.

Voor een Ray (halve lijn) heb je twee vectoren nodig: de steunvector en de richtingsvector

# Vergelijking van een lijn met steunvector en richtingsvector

In de vectoriële vorm wordt een lijn in de ruimte of in het vlak vaak beschreven aan de hand van:
- een **steunvector** (ook wel een punt op de lijn),
- een **richtingsvector** (die de richting van de lijn aangeeft).

<img src="images/SteunEnRichting.png" height="50%">

## 1. Algemeen principe

De vergelijking van een lijn `l` door een punt **A** met een richtingsvector **r** is:


$$ l(s): \vec{x} = \vec{a} + s \vec{r} $$

Waarbij:
- **x** een willekeurig punt op de lijn is,
- **a** de steunvector is (bijvoorbeeld **a** = (x₀, y₀, z₀)),
- **r** de richting(vector) is (bijvoorbeeld **r** = (r₁, r₂, r₃)),
- s ∈ ℝ is een parameter (de lijnparameter) die alle punten op de lijn doorloopt.

## voorbeeld van een punt op de lijn vinden

Neem een steunvector en en richtingsvector en een waarde voor t, bijvoorbeeld

$$ \vec{a} = \begin{bmatrix}
1 \\
2
\end{bmatrix} $$
$$ 
\vec{r} = \begin{bmatrix}
    3 \\
    1
\end{bmatrix}$$

$$s = 3$$


dan 

$$ \vec{x} = \vec{a} + s \vec{r} \\
\vec{x} = \begin{bmatrix}
    1\\
    2 
\end{bmatrix} + 3 \begin{bmatrix}
    3 \\ 1
\end{bmatrix} = \begin{bmatrix}
    10 \\ 5
\end{bmatrix}
$$


## Class MyRay

Nu ga je zelf een myRay-class maken. Om de class MyRay te testen maak je ook een class TestMyRay

Om de te testen gebruiken wij twee dragable objects: eentje die  de support- of steunvector aangeeft en een punt die aangeeft waar de direction- of richtingsvector is
<img src="images/RayClass.gif">

In de Ray op het scherm te renderen onderzoek je de afmetingen van het scherm en bepaal je het meest nabije punt op de lijn, bepaal je de lijn-parameter en teken je met een LineRenderer de lijn. 

