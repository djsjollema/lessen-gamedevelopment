# Overzicht lessen Game Development GDV

## Werken met Unity?

Unity is een krachtige, cross-platform game engine en ontwikkelomgeving waarmee je relatief makkelijk en snel 2D en 3D games kunt maken. Unity werd oorspronkelijk gelanceerd in 2005 en is uitgegroeid tot een van de meest populaire game engines in de industrie, gebruikt door zowel indie-ontwikkelaars als grote studio's.

## Waarom Kiezen voor Unity?

### Toegankelijkheid

- **Visuele Editor**: Unity's intu√Øtieve interface stelt je in staat om games te maken zonder uitgebreide programmeerkennis
- **Drag-and-Drop**: Bouw scenes en configureer game objecten met behulp van visuele tools
- **Beginnersvriendelijk**: Uitgebreide documentatie en enorme community ondersteuning

### Veelzijdigheid

- **Multi-Platform**: Publiceer naar 25+ platforms inclusief PC, mobiel, consoles, VR/AR en web
- **2D & 3D**: Volledige ondersteuning voor zowel 2D als 3D game development
- **Genre Flexibiliteit**: Maak alles van eenvoudige puzzelgames tot complexe RPG's

### Technische Voordelen

- **C# Scripting**: Gebruikt C#, een moderne en veelgebruikte programmeertaal
- **Component Systeem**: Modulaire architectuur voor het organiseren van game functionaliteit
- **Asset Store**: Toegang tot duizenden kant-en-klare assets, scripts en tools
- **Real-time Rendering**: Geavanceerde grafische mogelijkheden met ingebouwde belichting en effecten

## Lessenreeks Overzicht

Deze Unity game development cursus bestaat uit **8 weken** met telkens **2 lessen per week**. De lessen zijn opgebouwd om je stap voor stap door de fundamenten van Unity en C# scripting te begeleiden.

### Week 1: Fundamenten

- **Les 1.1**: Introductie Unity en projectstructuur
- **Les 1.2**: Introductie scripting in C#: basisstructuur, Debug.Log(), comments

### Week 2: GameObjects en Beweging

- **Les 2.1**: Scenes, GameObjects en componenten begrijpen + scriptmatige beweging met deltaTime
- **Les 2.2**: Werken met datatypes en variabelen, input verwerken via toetsenbord en simpele if statement.

### Week 3: Physics Systemen

- **Les 3.1**: Physics-componenten toepassen (Rigidbody, botsingen)
- **Les 3.2**: Functies, argumenten en return types gebruiken

### Week 4: Interactie en Detectie

- **Les 4.1**: Colliders, triggers en tags gebruiken
- **Les 4.2**: Botsingen afvangen met code (OnTriggerEnter & OnCollisionEnter)

### Week 5: Logica en Beslissingen

- **Les 5.1**: If-statements en switch gebruiken
- **Les 5.2**: Logica combineren met botsingen en input

### Week 6: Collecties en Herhaling

- **Les 6.1**: Introductie lijsten in C# - List<> maken, items toevoegen/verwijderen, door lijsten itereren
- **Les 6.2**: For- en foreach-loops gebruiken - geavanceerde loops, nested loops, loop control

### Week 7: Evaluatie en Inhaal

- **Les 7.1**: Summatieve toets + inhaalopdrachten
- **Les 7.2**: Inhaalwerk of mini-project

### Week 8: Afronding

- **Les 8.1**: Oefeningen en aantekeningen afronden of mini-project verder uitwerken
- **Les 8.2**: Laatste afronding en voorbereiding op herkansing

## Leeruitkomsten

Na het voltooien van deze lessenreeks kun je:

- Unity projecten aanmaken en organiseren
- Basisscripts schrijven in C# voor game functionaliteit
- GameObjects manipuleren en animeren
- Physics-systemen implementeren voor realistische beweging
- Interactieve elementen maken met colliders en triggers
- Logische beslissingen programmeren met if-statements en switches
- Collecties van data beheren met lijsten
- Loops gebruiken voor herhalende acties
- Een eenvoudig maar compleet spel prototype maken

## Oefeningen

De sleutel tot succes met Unity en C# is het doen van zo veel mogelijk oefeningen en het opbouwen van termen kennis waarmee je later makkelijker kunt zoeken naar oplossingen.

### Kiezen oefeningen

Jullie krijgen elk GDV lesblok (2 uur) na de uitleg zelf de keuze uit een aantal oefeningen om te doen. Doe deze oefening direct en probeer deze voor het einde van de les af te hebben. Elke week is er ook huiswerk en moet je ook een combinatie oefening voor die week doen. Hierbij wordt de stof uit beide lesblokken samengevoegd tot 1 oefening. Ook hier heb je zelf de keuze welke je doet.

### Hulp vragen

De belangrijkste reden om tijdens de lesblokken aan de oefeningen te werken is dat je dan makkelijk vragen kunt stellen. Ook is de stof dan nog vers. Het verwerken in een oefening helpt om de kennis vast te leggen in je hoofd. Kom je ergens niet uit of begrijp je iets niet uit de opdracht steek je hand op en vraag het dan gelijk.

### Aantekeningen

Naast het opletten in de les en het doen van de oefeningen is het ook een opdracht om een development notitie boek te maken. Dit is een readme waarin je je aantekeningen zet van de behandelde stof uit de les in je eigen woorden zodat jij het zelf later weer begrijpt. Deze reamde lever je aan het einde van de periode in op simulise.

## Inleveren werk

De oefeningen moeten jullie inleveren via een zogenaamde README.md file op Github.

In week 4 leren jullie bij de **SKILL-GitHub** lessen meer over hoe je README bestanden opmaakt en hier beeld materiaal in verwerkt. Tot die tijd volstaat het om de oefeningen aan de docent te laten zien.

Voor alle oefeningen geldt dat je een titel plaatst. Een korte omschrijving van wat je hebt gedaan, een gifje met daarin je werk goed in beeld gebracht en een link naar de code die bij de opdracht hoort.

## Voorbeeld README Opdracht Format

```markdown
# Les1.2 Oefening 1B: Spotify Playlist Generator

## Beschrijving

Ik heb een script gemaakt dat mijn favoriete muziekliedjes toont in de console, net zoals een Spotify playlist. Het script gebruikt Debug.Log() om verschillende liedjes met artiesten te tonen.

## Wat ik heb geleerd

- Hoe ik Debug.Log() gebruik om berichten te tonen
- Hoe ik een script maak en aan een GameObject koppel
- Basis structuur van een Unity C# script

## Demo

![Spotify Playlist Demo](link-naar-je-gifje)

## Code

[Link naar SpotifyPlaylist.cs](link-naar-je-script)
```
