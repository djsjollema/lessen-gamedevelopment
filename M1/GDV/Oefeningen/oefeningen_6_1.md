# Oefening 6.1 – Bouw je eigen mini-level

Vandaag ga je zelf aan de slag met het bouwen van een klein speelbaar level in Unity.  
Je gebruikt de kennis en scripts van eerdere lessen en laat zien dat je de basis van beweging, physics, colliders, input en logica beheerst.  

Je hebt **1,5 uur** de tijd om een werkend mini-level te maken en aan het einde van de les jouw scene te laten zien.

---

## Werkwijze
In deze les bouw je een eigen speelbaar mini-level waarin je laat zien wat je tot nu toe hebt geleerd.  
Gebruik de kennis en scripts uit eerdere lessen. Extra uitdaging: Voeg minimaal één nieuwe feature toe die jij zelf hebt bedacht.  

---

## Eisen
Je level bevat minimaal:  
- 1 bewegend object (via script of physics)  
- 1 interactie met een if- of switch-statement (bijv. deur open bij sleutel, verschillende aanvallen, score bij item)  
- 1 collider of trigger

Extra:
- 1 eigen feature of idee gebaseerd op wat je al kunt


Je mag scripts van eerdere lessen hergebruiken of aanpassen.  

---

## Inspiratie
- Collect them all:  Een eindpunt dat verschijnt als je alle items verzamelt 
- Mini adventure: verzamel sleutels om een deur te openen  
- Obstacle run: ontwijk bewegende obstakels en bereik de finish  
- Arena challenge: kies aanval met switch (sword/bow/magic) en raak doelwitten  
- Puzzle room: gebruik triggers en if-statements om puzzels op te lossen  

---

## Inleveren
- Sla je project op in je GitHub-repository  
- Zorg dat je scene duidelijk is benoemd (bijv. `Level_6_1.unity`)  
- Laat aan het einde van de les jouw scene aan de docent zien  

---

## Reflectie
Beantwoord in je `README.md` onderaan de volgende vragen:  
1. Wat heb je in dit level toegepast van eerdere lessen?  
2. Welke nieuwe feature heb je toegevoegd?  
3. Wat zou je verbeteren als je meer tijd had?  
