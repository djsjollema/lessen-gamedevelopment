# Tower Defense Project – Briefing

## Doel
Iedere student bouwt in Unity een complete maar eenvoudige tower defense met één unieke twist of unieke feature. We werken in sprints en tonen wekelijks voortgang. De focus ligt op de core.

## Proces en bewijs
1. Voor je gaat bouwen maak je in Sprint 0 je Game Design Document en je Technisch Ontwerp compleet. Elk project start met een uitgewerkt idee.
2. De coach geeft daarna groen licht voor de start van Sprint 1.
3. Na goedkeuring maak je een Trello met alle mechanics en verdeel je die per sprint volgens je GDD.
4. Aan het einde van elke sprint demonstreer je de werkende versie aan je coach. Je levert geen build in. Zorg voor zichtbare commits en een korte retro.
5. De eindoplevering op de releasedatum bestaat uit een werkende build, je planning en je Technisch Ontwerp.

## Globale planning
1. Maandag 8 september 2025. Briefing en start Sprint 0.
2. Vrijdag 12 september 2025. Oplevermoment Sprint 0. Start Sprint 1 op maandag 15 september.
3. Vrijdag 19 september 2025. Einde Sprint 1. Start Sprint 2 op maandag 22 september.
4. Vrijdag 26 september 2025. Einde Sprint 2. Start Sprint 3 op maandag 29 september.
5. Vrijdag 3 oktober 2025. Einde Sprint 3. Start Sprint 4 op maandag 6 oktober.
6. Vrijdag 10 oktober 2025. Einde Sprint 4. Start Sprint 5 op maandag 13 oktober.
7. Vrijdag 17 oktober 2025. Einde Sprint 5.
8. 20 tot en met 24 oktober 2025. Herfstvakantie.
9. 27 tot en met 31 oktober 2025. Fine tune, testen en bugs oplossen. Geen nieuwe features.
10. Vrijdag 31 oktober 2025. Release. Oplevering werkende versie, planning en Technisch Ontwerp.
11. Maandag 3, woensdag 5 en vrijdag 7 november 2025. CGI sessies.

## Wat doen we per sprint
1. Sprint 0. Game Design Document en Technisch Ontwerp uitwerken en laten goedkeuren. Daarna Trello inrichten met mechanics per sprint.
2. Sprint 1. Core opzetten. Pad en vijandbeweging. Eén toren plaatsen en laten schieten. Verliesconditie. Demo aan coach.
3. Sprint 2. Core uitbreiden. Tweede toren, minimaal twee vijandtypes, waves met startknop, basis van de economie. Demo aan coach.
4. Sprint 3. Upgrades en basis UI. Geld, levens en wave teller. Pauze en herstart. Demo aan coach.
5. Sprint 4. Jouw unieke twist of unieke feature zichtbaar en speelbaar. Eerste balans van de eerste vijf waves. Demo aan coach.
6. Sprint 5.Feature complete. Alle geplande mechanics werken samen. Geen nieuwe features. Maak een geprioriteerde buglijst en een kort actieplan voor de fine tune week. Demo aan coach.

## Fine tune week
Testen. Bugfixes. Kleine verbeteringen volgens het actieplan. Geen nieuwe features.

## Minimale eisen aan de game
1. Vijanden volgen automatisch een pad naar de basis.
2. Torens zijn plaatsbaar op geldige plekken. Torens kiezen zelf doelen en doen schade of effect.
3. Waves worden zwaarder en speler kan nieuwe wave starten.
4. Geld verdienen en uitgeven aan torens en upgrades.
5. Basis verliest levenspunten als vijanden doorlopen.
6. Simpele UI voor geld, waves, levens, start en pauze.
7. Eén duidelijke unieke twist of unieke feature die merkbaar invloed heeft op de manier van spelen.
