# Briefing : Tower Defense Project 


![81xxwYY5cYL](https://github.com/user-attachments/assets/06f8545e-2c96-440b-b752-ceb7880e28c5)

## Doel
Iedere student bouwt in Unity een complete maar eenvoudige tower defense met één unieke twist of unieke feature. We werken in sprints en tonen wekelijks voortgang. De focus ligt op de core.

## Werkwijze en oplevering
## Werkwijze en oplevering
1. In Sprint 0 werk je je Game Design Document en je Technisch Ontwerp uit. Zet beide vindbaar in je README op GitHub. De GitHub link lever je in via Simulise.
2. De coach geeft groen licht voor de start van Sprint 1 na beoordeling van je Game Design Document en Technisch Ontwerp in je README.
3. Na groen licht richt je een Trello in met alle mechanics en verdeel je die per sprint volgens je GDD. Voeg de Trello link toe in je README onder Trello en planning.
4. Aan het einde van elke sprint demonstreer je in de editor de werkende versie aan je coach. Deze versie bevat de mechanics die in je Trello voor die sprint gepland staan en die correct werken. Je levert geen build in.
5. Inleveren: alles staat op je GitHub projectpagina in de README. De GitHub link lever je in via Simulise.
6. Eindoplevering: op de releasedatum staat de werkende build gelinkt in je README onder Release, samen met je planning en je Technisch Ontwerp.
7. CGI na de eindoplevering: je demonstreert een werkende build en geeft uitleg over je code. Je beargumenteert gemaakte keuzes en bespreekt je reflectie en leerpunten. Data: maandag 3, woensdag 5 en vrijdag 7 november 2025.

## Globale planning
1. Maandag 8 september 2025. Briefing en start Sprint 0.
2. Vrijdag 12 september 2025. Oplevermoment Sprint 0. Start Sprint 1 op maandag 15 september.
3. Vrijdag 19 september 2025. Einde Sprint 1. Start Sprint 2 op maandag 22 september.
4. Vrijdag 26 september 2025. Einde Sprint 2. Start Sprint 3 op maandag 29 september.
5. Vrijdag 3 oktober 2025. Einde Sprint 3. Start Sprint 4 op maandag 6 oktober.
6. Vrijdag 10 oktober 2025. Einde Sprint 4. Start Sprint 5 op maandag 13 oktober.
7. Vrijdag 17 oktober 2025. Einde Sprint 5.
8. 20 tot en met 24 oktober 2025. Herfstvakantie.
9. 27 tot en met 31 oktober 2025. Fine tune, testen en bugs oplossen. Geen nieuwe features.
10. Vrijdag 31 oktober 2025. Release. Oplevering werkende versie, planning en Technisch Ontwerp.
11. Maandag 3, woensdag 5 en vrijdag 7 november 2025. CGI sessies.


## Milestones en planning door student

1. Jij plant zelf in Trello welke mechanics je per sprint oplevert. Je verdeelt alle mechanics uit je GDD over Sprint 1 tot en met Sprint 5.
2. Aan het einde van elke sprint demonstreer je een werkende versie aan je coach. Je levert geen build in.
3. Onderstaande resultaten gelden per sprint. Hoe jij ze haalt, bepaal je zelf.

### Sprint 1 moet laten zien dat…
1. Er is een werkende kern die je planning rechtvaardigt. De speler kan iets doen en dat heeft zichtbaar effect.
2. Je Trello toont de geplande mechanics voor Sprint 2.

### Sprint 2 moet laten zien dat…
1. De kern is uitgebreid met een tweede systeem of variatie, bijvoorbeeld een extra mechanic of een tweede vijand of toren.
2. Je laat voortgang zien in balans of speltempo.

### Sprint 3 moet laten zien dat…
1. De game geeft duidelijke feedback. Basis UI is zichtbaar en nuttig.
2. Pauzeren of herstarten is mogelijk.

### Sprint 4 moet laten zien dat…
1. Alleen als je core stabiel is. Je mag jouw unieke twist of unieke feature als bonus laten zien.
2. De eerste vijf rondes voelen logisch in moeilijkheid.

### Sprint 5 moet laten zien dat…
1. De core is feature complete. Alles wat je voor de core hebt gepland werkt samen.
2. Er is een geprioriteerde buglijst en een kort actieplan voor de fine tune week.

## Fine tune week
Testen. Bugfixes. Kleine verbeteringen volgens het actieplan. Geen nieuwe features.

## Praktische werkafspraken
1. In Sprint 0 levert de student naast het Game Design Document en het Technisch Ontwerp ook een Trello op met per sprint drie geplande mechanics en per mechanic een korte teststap.
2. De coach keurt het plan goed of vraagt om aanpassing. Daarna volgen studenten hun eigen planning.
3. Haalt een student een sprintresultaat niet, dan schuift de inhoud door. Er komen geen nieuwe features bij totdat het resultaat is behaald.


## Toelichting coachgesprekken en sprintcyclus

De coachgesprekken vinden plaats volgens de planning die is opgesteld in Excel.  
Iedereen volgt dezelfde sprintcyclus: een sprint start op maandag en eindigt op vrijdag.  
Vrijdag is de sprintdeadline: je hebt je sprintresultaten op GitHub staan (commit & README bijgewerkt) en je Trello is up-to-date.  
Het coachgesprek kan op een ander moment in de week plaatsvinden, maar dat verandert niets aan de sprintcyclus.  

Naast je eigen coach kun je ook altijd bij andere docenten terecht met vragen of feedback.


## Minimale eisen aan de game
1. Vijanden volgen automatisch een pad naar de basis.
2. Torens zijn plaatsbaar op geldige plekken. Torens kiezen zelf doelen en doen schade of effect.
3. Waves worden zwaarder en de speler kan een nieuwe wave starten via de UI.
4. Geld verdienen en uitgeven aan torens en upgrades.
5. Basis verliest levenspunten als vijanden doorlopen.
6. Simpele UI voor geld, waves, levens, start en pauze.
7. Eén duidelijke unieke twist of unieke feature die merkbaar invloed heeft op de manier van spelen.
8. De game is speelbaar zonder crashes of blocking bugs (minimaal vijf waves kunnen gespeeld worden).
9. Mechanics die klaar zijn werken betrouwbaar en zijn getest.
10. Code bouwt zonder errors of ontbrekende references en is ingeleverd via GitHub.
