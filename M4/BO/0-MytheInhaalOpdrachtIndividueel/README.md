# Mythe Inhaalopdracht Individueel

Indien je een onvoldoende hebt gehaald voor je Mythe project is het de vraag of je voldoende basiskennis van Unity en C# hebt opgedaan om volgend schooljaar te starten in leerjaar 2.

Je kunt alsnog bewijzen dat je over voldoende basisvaardigheden beschikt om toch voorwaardelijk in leerjaar 2 te starten.

Voor deze opdracht heb je de hele dag (09:00 - 16:00) de tijd. Uiterlijk om 16:00 commit en push je de laatste versie en upload je een build op je github repo.

De link naar de repo mail je naar 
[e.henraat@ma-web.nl](e.henraat@ma-web.nl)

Voor de opdracht mag je geen tutorials gebruiken. Je mag wel online bronnen zoals de unity manual raadplegen. Alle code moet je begrijpen en uit kunnen leggen. Je code base mag geen scripts en code bevatten die niets doen voor je game.

## Opdracht: The Running Man!

![alt text](gfx/runner.gif)

Bouw in unity binnen een simpele game met de volgende mechanics:

### Verplicht:

* Een character die stil staat met een idle animatie.
* Zodra je "tapt" gaat hij rennen en verhoog je de snelheid en gaat de tijd lopen.
* Als je niet "tapt" word de snelheid weer verminderd.
* Er is een instelbare maximum snelheid.
* Als je character rent wordt er een ren animatie uitgevoerd. 
* Als de speler de eindstreep raakt win je het spel en wordt er een win animatie afgespeeld
* Er is een timer aanwezig op de canvas die aftelt zodra je gaat rennen.
* De camera volgt de speler.
* Als de tijd op is heb je verloren en wordt er een lose animatie afgespeeld.
* De game is afgewerkt met textures.

### Extra:

* In de timer word er onder de 10 minuten en seconden een 0 als prefix toegevoegd.
* Als je wint of verliest krijg je de optie om de game te herstarten.
* De snelheid van de ren animatie is gekoppeld aan de ren snelheid.
* De game is ook af te sluiten met "escape".
* De game is afgewerkt met een skybox.
* De game is afgewerkt met mooie belichting.
* De game is afgewerkt met mooie visuele effecten.
* De game is afgewerkt met mooie geluiden.

